rnooemuu - XV

rum distributio: primus de matrimonio christiano et ci-
vili: alter de legifera utriusque iuris potestate: tertius
de matrimonii dotibus inscribitur.

Quos quidem dum typis concedimus et publicam evul-
gamus in lucem, ii certe non sumus qui absolutum un-
dique opus, perfectamque de matrimonio tractationem
polliceri audeamus. Plura sunt eaque non vulgaria, quae
in re tam ampla et copiosa pertractari commode pos-
sunt: verum praescriptos huic operi fines praetergredi
nefas duximus. Neque is ego sum qui nova et splendida
pro certis et veris persequi voluerim , id unice satagens ,
ut quaestionem arduam sane atque difficilem meliori qua
possem luce perfunderem. ld si egi, ut spero, non pa-
rum profecisse me , atque iis qui plenius huiusmodi
materiam pertractare poterunt, videar consuluisse. Ve-
rissima est Tullii sententia, omnibus in rebus difficilem
esse optimi perfectionem atque absolutionem. Equidem
fateor doctissimos viros eosque non paucos omnem suam
operam in hanc quaestionem contulisse: neque tamen
ausim dicere plana esse omnia atque explorata , quum
multa videam in non levi adhuc obscuritate versari. Ego
quantum in me est, ad hasce dissolvendas tenebras ali-
quam cum ceteris facem conferre conatus sum. Hac enim
ratione plerumque factum videmus , ut quae initio in-
certa erant et laboriosa ‚ communi doctorum virorum
conatu atque industria iam nunc comperta omnibus et
explanata habeantur. Prout cuique datum est eniti omnes
debemus . ut in communem sapientiae thesaurum ali-
quid semper conferamus: quid pro mea parte> contu-
lerim, eorum qui aequiores mei iudices erunt iudicio et
sententiae facile relinquo. Affirmare tamen possum nulli
me diligentiae et labori pepercisse, quum id in animo
habuerim semper ut quidquid susceperim ‚ catholi-
cam doctrinam sincero haustam fonte meliori qua pos-

