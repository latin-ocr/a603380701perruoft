'14 tm. 1. stur. 1. nn annin. sicmnnnro.

per orbem universum instituerunt, cumque mira consen—
sione matrimonium inter sacramenta a Christo Domino
instituta , illiusque administrandi ritus ab immemorabili
descriptus inveniatur tum in Sacramentariis ecclesiarum
occidentalium, tum in Euchologiis' ecclesiae graecae ‚ et
ecclesiarum omnium orientalium, pronum est colligere,
prout ab initio constituimus, constare evidentissime quovis
tempore ecclesiam universam doctrinam hanc, immo fidem
professam esse publice ac solemniter, matrimonium vere
et proprie esse sacramentum , seu signum efficax gratiae.

Quod si talis fuit iugis ac perpetua ecclesiae fides ,
cum ecclesiae patres iuxta fidem quae in eadem ecclesia
vigebat scripserint, aut suerint locuti, hoc ipso illorum
testimonia quae ambigua videri possunt, locutionesque oh-
scurae, quaeque per se minus essent aptae ad rem cona
ficiendam, ex cognita ecclesiae fide novam lucem novum-
que robur acquirunt. Patres enim perinde ac de aliis
articulis, qui postea in dubium revocati sunt, ita etiam
de huius sacramenti veritate veluti omnibus perspecta
atque a cunctis admissa sunt locuti; neque umquam di-
recte eam sibi adstruendam sumpserunt, quasi de re du-
bia ageretur. Quoties propterea ‘disserunt de nuptiis ce·-
lebrandis cum conscientia episcopi, de benedictione a
Domino nuptiis impertita, de copioso gratiae munere illis
adnexo, quoties , inquam, hasce aliasve similes formulas
usurpant, toties testimonium perhibent veritati quam ec-
clesia usu ipso ac praxi quotidiana ante omnium oculos
conspectumque profitebatur.

Quibus praemissis, nihil aliud superest, quam ut sin-
gularia quaedam patrum testimonia ac effata proferamus.
Quamvis vero ea notissima sint, omniumque pene ore
trita, atque a theologis catholicis iamdiu collecta, ne ta-
men quidpiam ad pleniorem probationem adversus huius
temporis haereticos desideretur, qui adhuc pugnaciter de-

