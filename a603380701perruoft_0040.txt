18 Lm. 1. sscr. 1. ns unuln. sicniusNTo.

ad matrimonium, in qua docetur nuptiale non fuisse my-
sterium (54), » quae nempe non suerit legitimo coniugio
iuncta. Sic etiam passim eadem hahet s. Augustinus, uti
cum scribit: «Per hoc ergo Dominus invitatus venit ad
nuptias, ut coniugalis castitas servaretur , et ostenderetur
sacramentum nuptiarum (55). » Et iterum: «ln nuptiis, in-
quit, bona nuptialia diligantur proles, fides, sacramen-
tum (56); » et alibi, ut contraponat paganorum nuptiis
nuptias christianae, scribit: «In christianarum nuptiis plus
valet sanctitas sacramenti, quam foecunditas uteri (57). »
Ac ceteris eiusmodi praetermissis, duo sunt testimonia in
quibus eius mens de sacramenti huius veritate maxime
patefit, ac sensus in quo ipse sacramenti vocem usurpat
agens de coniugio christiano. Primum est, ubi matrimonii
sacramentum confert cum sacramento baptismi scribens:
α Quoniam sane non tantum foecunditas , cuius fructus in
prole est; nec tantum pudicitia, cuius vinculum est fides3
verum etiam quoddam sacramentum nuptiarum commenda-
tur fidelibus coniugatis . . . Huius proculdubio sacramenti
res est, ut mas et foemina connubio copulati, quamdiu
vivunt, inseparabiliter perseverent. . . lta manet inter viven-
tes quiddam coniugale, quod nec separatio, nec cum altero
copulatio possit auferre: manet autem ad noxam criminis,
non ad vinculum foederis, sicut apostatae anima velut
de coniugio Christi recedens, etiam fide perdita, sacra·
mentum fidei non amittit, quod lavacro regenerationis
accepit (58). » Alterum est illud in quo coniugium com-
parat cum sacramento ordinationis. Etenim postquam di-
xisset, ut retulimus, «Bonum nuptiarum per omnes gentes

(⁵4) Epist. evan. ad Rusticum narbonens. episc. in resp. ad inquisit, lv.
ed. Ballerin. tom. Ι. col. 1422.

(55) Tract. lx. in 10. n. 2.

(56) Lib. 1. De nupt. et concupisc. c. xvl. n. 19.

(57) Lib. De bono coniuyali c. leli. n. 21.

(58) Lib. 1. De nupt. e. X. n. 11.

