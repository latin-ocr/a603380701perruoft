CAP. 1. ΛΒΤ. 111. DE VERIT. SACR. MATR. EX TEXT. s. PAULI. 45

patet haud paucos 'veteres Apostoli verba exposuisse de
coniugio, quatenus aut ante Christi adventum typum ge—
rebat futurae coniunctionis Christi cum ecclesia, aut post
eius adventum, eamdem coniunctionem ac mysterium in-
carnationis in se repraesentat, cuius signum ac symbo-
lum est, et quidem efficax gratiae ad munia implenda,
quae ibidem Apostolus coniugibus christianis commendat.
Neque his patribus alii adversantur, qui benedictionem
seu vim gratiae conferendae coniugiis christianorum re-
petunt ex benedictione a Christo adiecta in nuptiis Ca-
nae (118).

Nulla igitur ratione omitti debet argumentum biblicum
quod licet per se, ut monuimus, minus efficax ad pro-
bandum videri possit, quo sensu tridentinum affirmavit
Apostolum in adducto textu innuisse Christum gratiam
conferre, quae amorem naturalem perficeret, coniugesque
sanctificaret; si nihilominus spectetur sensus traditionalis
vel a primis ecclesiae seculis tum in sacramentariis ac
ritualibus libris, tum a rom. pontificibus ac ss. patribus
passim, atque ab interpretibus catholicis receptus, atque
ex communi scholasticorum consensione, qui huic inniti
textui paulino consueverunt ad statuendam veritatem sa-
cramenti matrimonii, vim omnimodam ad probandum pau-
linus textus obtinet. Saltem veteres omnes , qui sacramenti
vocem hoc in textu ab Apostolo adhibitam censuerunt in
sensu sacramenti presse sumpti de signo sacroet efficaci
gratiae, totidem sunt locupletissimi testes veritatis huius

(118) Quod calmet comment. in h. loc. animadvertit scribens: α Coniugium
Adae et Evae typus erat coniugii inter lesum Christum et ecclesiam hoc vero
inter lesum Christum et ecclesiam forma est, aulue exemplar illius, quod inter
Christifideles habetur. Hoc Salvator ad sacramenti dignitatem evexit, eique
gratiam suam tribuit, vel cum adfuit nuptiis Canae, vel cum docuit aut per se,
aut apostolos suos fidelium coniugium imaginem esse unionis eiusdem cum ec-
etesia.»

ct'. etiam Tirinum hic, nec non Biblia maxima p. Io.De la Haye tom. XVIII.
in h. loc. sive controvers. fidei. controv. XXVII. De matrimonio.

