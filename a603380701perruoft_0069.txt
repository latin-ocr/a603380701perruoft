CAP. 1. Aur. 111. DE vssmr. SACR. MATR. Ex nen. S. PAULI. 47

reant , mysterii voce significant , quod isti sacramentum
vocant3 3. non alia de causa in allegato textu viderent sa-
cramentum in coniugio christiano, quam ex voce materiali,
quae in eo occurrit, et non potius ex intima rei natura,
atque ex totius orationis serie; 4. denique toties catholici
admitterent sacramentum presse dictum, quoties in Bibliis
vox sacramenti reperitur, quod tamen quam salsum sit, patet
ex eo quod sex alia sacramenta agnoscant, quin umquam
tali nomine in Scripturis ea donentur; tum ex eo quod, licet
pluries tam in veteri quam in novo foedere sacramenti vox
inveniatur (120), nuspiam tamen catholici ex iis ullum alle-
garunt locum ad evincendum sacramentum proprie dictum
designari.

Quae quidem adnotare constitui, ut catholici theologi
longe absint ab eiusmodi novatorum agendi ratione, nec
sinant se irretiri ipsorum laqueis, cum nervus probationum,
quibus fidei dogmata adstruuntur, in sensu potissimum tra·
ditionali constituendus sit, sine quo Scripturae in varios
sensus facile detorqueri possunt, ita ut vix vim omnem
non amittant. Tum etiam ut non adeo sese praebeant
difficiles in nonnullis probationibus admittendis urgen-
disque, quae si haereticis praesto essent, illas contra
nos maxime urgerent, canerentque triumphum. Dum non-
nulli theologi sub criticae severitatis obtentu , eas negli-
gunt, aut respuunt etiam , interim vix non ab ipsorum ma-
nibus ‚ ut ita dicam , veritates catholicae elabuntur (121).

(120) Tob. xli. 17. Dan. ΙΙ. 47. coloss. 1. 27. 1. Tim. 111. 16. Apoc. 1. 20.
item xvu. 7. et in ipsa epist. ad Eplies. I. 9. et 111. ³.

(121) Exemplo sit ipse vasquez, qui dum ad adstruendam dogmaticam
sacramenti matrimonii veritatem nullum invenit in seripturis testimonium3 dum
testimonia s. Augustini omnia respuit ; dum testimonia seponit Leonis papae ,
Chrysostomi, et Ambrosiani, utpote qui ex eius systemate non loquantur nisi
de sacramento latiori significatione accepto, rem totam revocat ad pauca quae-
dam testimonia‚ quorum aliquod desumptum est ex spuria Evaristi Decretali ,
alterum ad rem non facit , cuiusmodi est illud s. Siricii papae in epist. ad Hime-
rium tarraconensem , in qua est sermo de sponsalibus ‚ non autem de matrimonio:

