80 ΜΒ. Ι. SEGT. 1. m: numm. SAGRAMENTO.

Decimoquarto. Demum concludunt, universa prope·
modum legislatio canonica evanescet circa christiana con-
nubia, eique sola legislatio civilis sufficietur, si , uti ani·
madvertimus, illam unice partem excipias, quae afficit
dispositiones quae ad sacramentum rite suscipiendum re-
qulruntur.

Talia sunt praecipua corollaria, quae ex Cani senten-
tia haud pauci etiam inter catholicos deduxerunt contra
mentem , ut diximus , auctoris, qui profecto longe ab eius-
modi doctrinis aberat, neque praevidit in quam malam
partem maleseriati homines sententia hac sua fuissent
abusuri. Ineiusmodi enim consectariis evolvendis, quae
profecto ex Cani sententia legitime non descendunt, praeci—
pue excelluerunt, qui aulici scriptores audiunt, qui nempe
ex assentatione erga principes veriti non sunt causam ca-
tholicam prodere; etiam pseudo-politici, qui prae gaudio
exiliunt quoties ecclesiae catholicae, ac sedis apostolicae
iura invadere possunt, ut illa in principes transferant.
Exinde etiam profluxerunt, quae synodus pistoriensis con-
stituit circa impedimenta matrimonium dirimentia3 quae
circa matrimonium civile alicubi tentata sunt; quae circa
divortia, aut polygamiam variis in regionibus ingenti pu-
blicae honestatis iactura, et morum corruptela agitantur,
aliaque eiusmodi mala non pauca, quae hisce temporibus
magis ac magis in dies crescunt et dilatantur.

Quapropter, ut perniciosae eiusmodi doctrinae quantum
in nobis erit obsistamus, huc conatus dirigemus omnes,
ut eam radicitus extirpemus et convellamus. Itaque ex hac
brevi futurae tractationis adumbratione, iam progredimur
ad exponenda utriusque sententiae de ministro fundamenta;
quae deinceps per quamdam crisin expendemus , ut veritas
suo in lumine collocetur. Quod ut plenius obtineamus, ar-
gumenta singillatim proferemus sive ex Bibliis, sive ex
patribus, sive ex alio quovis theologico sonte deprompta 7

