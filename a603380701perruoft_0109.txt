cir. 111. nr. umisrno. Αιιτ. ιι. mauu, «ιιιΑιιιτιοΝ. 8Ἶ

tate apostolica fuisse, benedictioni sacerdotali, qua nuptiae
cohonestantur‚ adnexam fuisse divinam gratiam , adeoque ‚
quod consequens est, non alium agnoscendum christiani
connubii ministrum esse praeter sacerdotem. Alioquin duo
non exigui momenti sequerentur incommoda; quod prius
reddi nullo modo ratio posset, quare patres et concilia
tot praeconiis extulerint hanc sacerdotalem benedictionem ‚
si eam nonnisi uti ritum, aut vacuam ceremoniam spectas·
sent, adeo ut ob eius reverentiam se continere coniuges
prima nuptiarum nocte debuerint; quod deinde vix, aut
ne vix quidem probari posset adversus heterodoxos dogma—
tica de sacramento matrimonii veritas, si de inani ceremo-
nia conciliorum et patrum testimonia accipi fas esset. Quae
quidem maius adhuc robur accipiunt, si attendatur, quod
veteribus ignota prorsus essent materiae et formae voca—
bula, quae nonnisi saeculo XII. in scholis obtinuerunt. Cum
igitur voces istae patribus ignotae fuerint, dicendum est
eos hoc idem, quod scholastici, per eas formulas voluisse
exprimere, quum generalibus illis verbis usi sunt, vide-
licet sanctificationis, obsiqnationis, aliorumque eiusmodi,
prout animadvertit doctus Benedictus Stattler (16).

Ad haec accedit, quod sacramentalia omnia antiquis-
sima, rituales libri omnes ecclesiae latinae, sive occiden-
talis, euchologia ecclesiae orientalis universae exhibeant
constanter sacerdotem iungentem connubia christiana, va-
riis ritibus pro diversa aetate, ac diversis locis usu re·
ceptis; praesertim vero benedictione ac precibus, quibus
a Deo super nubentes qratiam, pacem ac foecunditatem
implorent (1 Ἶ). Quae profecto evincunt numquam non existi·
masse ecclesiam , per sacerdotem coniugii sacramentum
administrari, et gratiam conferri.

(te) Theoloy. christian. tom. Vl. n. 622.

(17) Cf. apud marten. De antiquis ecclesiae ritibus lib. Ι. part. Π. cap. lx.
art. 3. Nec non Goarium in Eucholoqio pag. 380. Ordo in sponsalibus celebranti.
et Renaudotium: Pei-pecata dc la foi tom. V. livr. Vl. chap.11 seqq.

