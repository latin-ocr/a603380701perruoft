eir.1v.nxrnnn.ffla.nn nm. stica. Aur. 11. Aac. rim). ’ 101

potest; ac propterea existere potest contractus coniugalis
validus, quin sit sacramentum.

At perperam ex veterum auctoritatibus id concludi, sa-
cile est ostendere. Nam 1. certum est, et ipsi adversarii
concedunt, matrimonia illa fuisse ex patrum sententia va-
lida; ergo adversarii nihil ex his testimoniis pro sua opi-
nione conficere possunt, nisi supponant in matrimonio con-
tractum a sacramento separari posse, porro hoc ipsum est
in quaestione, seu potius hoc non est nisi consectarium
ipsorum opinionis, de qua disputatur; ergo petunt prin-
cipium. Nos contra postea probabimus ‚ ex veterum patrum
et ipsius ecclesiae sententia contractum a sacramento in
matrimonio christiano separari non posse. 2. Quum patres
dicunt de his matrimoniis esse fere adulteria, non obstant,
quominus sint valida, etsi infructuose suscepta, sacramenta.
Quo detecto vitio in adversariorum argumentatione ex pa-
trum effatis, ea omnino ac plane corruit. His animadver-
sis , sic iam singillatim adducta testimonia percurrimus.

Ordine venit primus Calixtus3 iam vero in falsa de-
cretali ad omnes Galliarum episcopos, quaeque refertur a
Gratiano Causa III. (non autem uti a Cano citatur Causa l.)
qu. 4. cap. 4. Consanquineorum, haec habentur. « Quisquis
ergo non est legitime coniunctus, vel absque dotali titulo
ac benedictione sacerdotis constat copulatus, sacerdotes
vel legitime coniunctos criminari, vel in eos testificari mi-
nime potest: quoniam omnis incesti criminis macula pol-
lutus infamis est, et accusare supradictos non permittatur.»
Hic pseudo-Calixtus, ut patet, eadem ratione loquitur de
sacerdotalis benedictionis defectu, ac de defectu dotalis ti-
tuli ,· nemo autem dixerit ob defectum tituli dotalis non
confici sacramentum, irritarique coniugium, aut dotalem
titulum spectare ad sacramenti substantiam. Non igitur hic
textus opportunus est dicendus. .

Alter est Siricius, qui in epist. ad Himerium tarraconen-

