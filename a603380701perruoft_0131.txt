cAr.1v.r:xrnnn.Ana.nn mm. saon. Aur. 11. Ana. run. 109

Duodecimus postremusque textus , qui a Cano allega-
tur, est ex s. Ambrosio, qui in epist. Ι. ad vigilium (13)
scribit: «Nihil gravius quam copulari alienigenae, ubi et
libidinis et discordiae incendium, et sacrilegii flagitia con·-
ssantur. . ‚Nam cum ipsum coniugium velamine sacerdo-
tali et benedictione sanctificari oporteat, quomodo potest
coniugium dici, ubi non est fidei concordia? Cum oratio
communis esse debeat, quomodo inter se dispares devo-
tione potest esse coniugii communis charitas?» Nempe lo·
quitur s. Ambrosius de illa benedictione solemni, quae
dum caneretur, velum purpereum in signum pudoris super
sponsum et sponsam expandebatur. Haec autem benedictio
perinde ac velum cum denegaretur bigamis, indidem patet
per eam minime conferri sacramentum ; alioquin sacramento
caruissent, qui secundas nuptias inirent, quod profecto nemo
contendet, Itaque erat ritus caeremonialis ille, de quo dis-
serit sanctus doctor (14), praesertim cum pari ratione tum
de velo sacerdotali tum de benedictione loquatur. Nec omit-—
tendum ‚ si accurate velimus s. doctoris verba expendere ,
illum non ex eo, quod non detur benedictio, sed ex eo,
quod non habeatur fidei concordia, inferre matrimonii nul-
litatem, seu potius illegitimitatem. Remanet igitur, ut et hic
postremus textus sit seponendus.

Nunc vero colligentes quos hactenus ex Cano attulimus ’
et expendimus textus, quos ipse indicavit veluti causae
suae ita faventes, ut pronunciaverit: «Ex patrum quidem
memoria matrimonium proprie esse sacramentum, ita de-
mum proditum est, si sacerdotis ministerium interveniat.»
affirmare iure possumus ne unum quidem reperiri, qui
ei suffragetur. Ut enim silentio praeteream non paucos
ex his textibus spurios esse , de alia omnino re loquuntur

(13) ln nova edit. Maurin. haec epistola est ΧΙΧ. primae classis, et textus ad·
ductus est n. 27. col. 844.

(14) Cf. Murteae De antiquis eccla. ritib. part. u. cap. lx. art. 3, n. 4.

