cir. iv. axrnun. aaa. nu inm smn. Αιιτ. n. Ano. nun. 121
plici ritu, qui in variis ecclesiis, seu provinciis obtinuit
ac obtinet, postea disseremus.

Ex hac omnium et singulorum documentorum discus-
sione, quae ab huius sententiae patronis, ex patribus, et
ex antiquitate ecclesiastica proferuntur, pronum est inferre
nullum prorsus reperiri, quod huic placito fundamentum,
aut subsidium praebeat, immo plura esse quae aut eidem
plane adversentur, aut quae de alia omnino re sint intel-
ligenda.

ARTICULUS 111.

Argumenta theologica.

Non est quod iis immoremur, quibus Canus sibi viam
parat ad suam adstruendam sententiam; nemo enim um-
quam de fide esse affirmavit matrimonium sine ecclesiae
ministro contractum vere et proprie esse sacramentum, seu
quod idem est, contrahentes esse huius sacramenti mi-
nistros. Nam si de fide fuisset, ipse profecto eam doctri-
nam numquam adortus fuisset , neque suam illi substituere
pertentasset. Abunde nobis sufficit eam certam explora-
tamque penes omnes ad Canum usque extitisse, licet de
fide non esset. Quo praeiacto fundamento, nunc singillatim
tum quae Canus prius theologica argumenta invexit ad
receptam haetenus doctrinam concutiendam et ad novam
suadendam persuadendamque, persequemur , tum quae
insequentes theologi in eumdem finem adiecerunt.

Ac primo gratuito omnino assumit Canus mutuum viri
foeminaeque consensum, seu, ut ipse loquitur, profane
contractum matrimonium esse non posse signum efficax
gratiae; hoc ipso enim quod Christus naturalem coniugii
contractum ad sacramenti dignitatem evexit per adiectio-
nem gratiae, patet ipsum per se revera signum efficax
gratiae esse. Adeoque signum hoc absque ullo sacerdotis

