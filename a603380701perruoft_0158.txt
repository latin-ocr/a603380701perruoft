136 un. 1. sacr. 1. nn numu. sxcnmznro,

Verum quod magis ad rem nostram facit, est concilii
tridentini auctoritas , quod post allatum paulinum textum,
immediate ex eo infert: «Cum igitur matrimonium in lege
evangelica veteribus connubiis praestet: merito inter novae
legis sacramenta annumerandum sancti patres nostri, con-
cilia et universalis ecclesiae traditio semper docuerunt (1).»

Habemus igitur ex tridentino, Christum illud ipsum
connubium, quod primum a Deo institutum est, in nova
lege gratia auxisse, et ad veri propriique sacramenti di-
gnitatem evexisse. Ac propterea, quod consequens est,
eiusmodi evectionem ex Christi institutione esse ipsi con-
tractui intrinsecam adeo ac inhaerentem , ut coniugium,
christianum praeseferret signum repraesentationis, seu re-
· ferret per se unionem Christi cum ecclesia. Quae quidem
Christi unio cum duplex sit, ,physica ‚ scilieet, Verbi cum
humanitate per incarnationem , et moralis ‚ nempe, Christi
cum¹ ecclesia per gratiam suam; matrimonium ad utram-
que unionem significandam fuit a Christo Domino insti-
tutum.

Sed praestat expositionem afferre, quam insignis huius
paulini textus ad rem nostram praeclare habet Bernardinus
a Piconio, quaeque argumentum, quod versamus, mirifice
illustrat. «Sacramentum hoc maqnum est: eqo autem dico in
Christo etin ecclesia. Hinc colligitur, ait ipse , quod sancti-
tas et excellentia matrimonii christiani consistit in eo, quod
matrimonium emanet ab unione Christi cum ecclesia, cu-
ius unionis imago est, signumque repraesentativum. Hanc
autem Christi unionem cum ecclesia matrimonium christia-
num quasi adimplet et perficit, cum dat ecclesiae filios,
Christoque membra mystica. Est ergo unionis Christi ita
repraesentatio , ut sit et adimpletio , atque consummatio.
Sacramentum hoc maynum est: eqo autem dico in Christo
ot in ecclesia, quasi diceret: hoc sacramentum magnum

(l) Sess. XXIV.

