144 mn. 1. sacr. 1. ns iurum. SAannnnro.

enim retulisset obiectionem Wiclesfi ex cap. 22. Triodii:
«Qualis regula foret idem matrimonium bis completum?
Primo in actu coniugum per se facto ‚ et secundo in
solemni ritu ad ostium ecclesiae a sacerdote per verba
nugatoria et falsa comiter celebrato.» Respondet: «Primo
ad quaestionem dicamus in forma: et tandem ad id, quod
quomodo implicet de rituum istorum ratione fundanda. Si
igitur coniuges clam contrahant sine teste, stat perfectum
esse coniuqium in se ipso .· sed factum in facie ecclesiae
coram testibus ‚ completum robur accipit firmitatis (11). o
, Quibus postremis verbis significat coniugium ex pu-
blica celebratione ita demum firmari consohdarique, ut
nulla subsit ratio veritatem facti denegandi, quemadmo-
dum non semel in coniugio occulte ac sine testibus inito
contingebat. Siquidem interdum, qui ita clanculum con-
nubium contrahebant ‚ postea illius coniunctionis pertaesi,
alter ex coniugibus cum alia, aut cum alio publice in ec-
clesia ‚ consueta solemnitate matrimonium celebrabat3 licet
porro alter reclamasset, cum nulli essent testes initi prius
coniugii, fiebat ut ecclesia, quae non iudicat de occultis
ac de internis, sententiam proferre cogeretur pro valore
alterius coniugii publice contracti, magno animarum damno:
siquidem coram Deo secunda eiusmodi coniunctio vere
esset adulterina. Interim prius coniugium de sacto solve-
batur. Hac de causa Thomas waldensis scripsit : « Sed
factum in facie ecclesiae coram testibus completum robur
accipit firmitatis, » nempe extrinsecum, non autem intrin-
secum, cum iam perfectum dixerit coniugium clandestine
contractum. Atque hanc in rem profert casum ex Hugone
Victorino, quem nos heic indicavimus.

Demum accedit testimonium omni exceptione maius
concilii tridentini, quod sess. XXIV. cap. 1. De reform„

(11) rhomae §caldensis tomus secundus De sacramentis. venet. 158⁰.
fol. 219. recto col. 1.

