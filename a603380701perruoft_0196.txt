174 un. ι. sacr. 1. 1)ss mrum. sAanMEN‘ro.

rali inter protoparentes primum inito, quodque magnum
est sacramentum in Christo ct in ecclesia.

Ad patres vero quod attinet, vidimus eos unanimes
esse cum ecclesia catholica, in admittendis uti validis,
etsi illicitis, connubiis clanculum celebratis , et in agnoscen-
dis secundo, tertio ulteriusve repetitis nuptiis quamvis sine
benedictione sacerdotali inirentur. Non potuerunt proinde
eiusmodi connubia uti sacramenta admittere, quin tamquam
ministros matrimonii agnoscerent ipsos contrahentes. Fassi
propterea sunt facto ipso benedictionem ceterosque ritus
haud spectare ad sacramenti essentiam, idque confirmante
ecclesia ipsa semper et ubique praxi sua.

Nec minus solidum est argumentum, quod suppedi-
tant euchologia et rituales libri utriusque ecclesiae , in
quibus pariter vidimus haud reperiri verba illa, quae eon-
trariae sententiae theologi vellent constituere ut formam,
quam sacerdos minister pronunciat : qu vos coniunqo;
sed neque aequivalentia habentur ullo modo. Fieri proinde
nequit, ut in his, aut similibus verbis formam agnoscamus.

Idem dicas de argumento, quod praebent oecumenica
concilia lateranense lll. florentinum ac tridentinum, quae
omnia non aliud requirunt elementum praeter mutuum con-
trahentium consensum ad sacramentum matrimonii consti-
tuendum. lmo cum tridentinum sub anathematis intermi-
natione statuerit coniugia clandestina, quamdiu non suerint
ab ecclesia irrita facta, vera ac rata esse matrimonia,
hoc ipso declaravit ea esse vere sacramenta, prout ec-
clesiastica loquendi ratio exigit, et conceptis verbis s.Ti10-
mas expressit cum reliquis scholasticis omnibus.

Sic etiam ineluctabile est argumentum, quod ex ecclesiae
ac sedis apostolicae agendi ratione desumitur. Nam ab eccle-
sia et ab apostolica sede tamquam vera coniugia, adeoque
tamquam vera sacramenta spectata sunt, quae sine sacer-
dotis praesentia per renovationem consensus, dum prius

