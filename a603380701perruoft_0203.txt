cn. vum: mser. coNrn. nr sica. Αιιτ. ι. 181

ret, tamquam duas res atque duas entitates‚ solemnitatem
et contractum, cum solemnitas illa sit, per quam contractus
existit ac valorem obtinet. Id porro est, quod in fidelium
coniugio contingit; siquidem mutuus consensus, qui in-
teriorem voluntatem patefacit, ille est per quem contractus
et sacramentum exurgit , seu est contractus , qui induit
qualitatem sacramenti ex Christi voluntate, qui contractum,
dum fit, seu in actu ipso quo fit, sanctificat gratia sua.

Alia plura possem eiusmodi argumenta urgere, quae
in idem recidunt (5). Ne tamen diutius rem protraham , me
verto ad alias propositas probationes enucleandas.

Secundo igitur hanc in sententiam universam conspi-
rare antiquitatem baud difficile evincitur. Etenim explora-
tum est patres veteres distinctionem inter contractum et
sacramentum in coniugiis christianis penitus ignorasse ,
nec unius quidem testimonium , quo eam vel leviter in-
sinuasse videatur , adduci ex iis posse. Quamvis vero hoc
non sit nisi argumentum negativum, attamen cum nihil
positivi ei adversetur, magni profecto ponderis est cen-
sendum.

Neque desunt argumenta, eaque validissima ex vete-
ribus ducta‚ quae nostram adstruant doctrinam. Siquidem
hanc doctrinam adstruit eorum sentiendi atque agendi ra-
tio, respectu illorum coniugiorum , quae fideles inter se
occulte, ac inscia ecclesia celebrabant. Haec quippe con-
iugia quamvis perpetuo maiores insectati sint ac detestati
tamquam illicita, nihilo tamen secius , quemadmodum
ostendimus, ea uti vera ac rata habuerunt ‚ ita ut numquam
tribuerint ita inter se copulatis nova inire coniugia, aut
eos ad separationem compulerint. Ex altera vero parte
constat veteres non aliud agnovisse matrimonium, praeter

(5) Cf. card. Gerdil in egregio Trattato del matrimonio. Discat-so prelimi-
nare in quo hanc ipsam doctrinam mirifice ac ruse evolvit. opp. ed. Rom. 1809.
tom. XV.

