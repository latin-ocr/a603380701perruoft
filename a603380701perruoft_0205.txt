cir. u. ni: mser. conrii. nr saun. ΑΜ, 1. 183

dam. Hoc vero desumimus ex testimoniis illorum patrum,
quae , ut innuimus , magno numero protulit Launoius,
quibus ostendat veteres nomen ac dignitatem sacramenti
in coniugiis veteris testamenti agnovisse. Tales sunt prae-
ter recentiores Tertullianus, s. Hieronymus, s. Augusti-
nus, s. Leo M .,Hincmarus Remensis etc. (6). Nos ultro id
damus Launoio ‚ dummodo in germano sensu, quo a patri-
bus sacramenti dignitate ac nomine veterum coniugia prae-
dita esse dixerunt, intelligantur; videlicet ratione meri signi,
aut significationis futurae Christi cum ecclesia coniunctionis.
Quo sensu interdum etiam iidem patres vel in ipsis infi-
delium connubiis sacramenti dignitatem ac nomen admi-
serunt, non autem ea ratione, qua in nova lege matri-
monium dicitur sacramentum, quatenus scilicet adnexam
gratiam habet, seu signum efficax est gratiae, quod esset
absurdum de ethnicorum coniugiis cogitare ( 7). Quo prae-
posito fundamento, sic itineri insisto. Certum est, patres
illum contractum, seu illum ipsum consensum, quo consti—
tuebatur contractus coniugalis inter fideles, vocasse sacra-
mentum presse, ac veri nominis ad eum modum, quo latiori
sensu sacramenta dixerunt coniugia, quae ante Christi ad-
ventum fiebant tum apud fideles tum apud infideles. Atqui
in posterioribus his coniugiis patres non distinxerunt sa-
cramentum a contiactu, sed hunc ipsum contractum sa-
cramentum vocarunt ob ipsi inhaerentem significationem
suturae Christi cum ecclesia unionis ; ergo neque ullam
interposuerunt distinctionem inter contractum et sacramen-

(6) ln op. cit. pag. 710-716. Haec autem congessit testimonia eum in finem,
ut deinde inferret viros principes, prout in veteri lege, sic in nova usos ruisse ac
etiamnum uti potestate constituendi impedimenta dirimentia , etiamsi nuptiae
a Christo evectae suerint ad dignitatem sacramenti.

(7) Atque hic observari volo hunc auctorem ‚ qui se ubique criticum sagacis-
simum, immo et hypercriticum exhibet, tamen tum hoc loci, tum ubicumque
agitur de paradoxis suis adversus ecclesiae doctrinam persuadendis, absque delectu
testimonia congerere solere.

