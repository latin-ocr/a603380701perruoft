192 ιιι). ι. sacr. 1. nn numu. SAanunNro.

nere, quae ad idem matrimonium quovis modo possunt
pertinere (15).» Quibus praeclarissimis verbis dum abso-
lutissima traditur doctrina ecclesiae catholicae de matri-
monio , simul Cani eiusque fautorum ac patronorum sen-
tentia reprobatur (16), ac doctrina, quam in hoc articulo
probandam suscepimus, diserte asseritur.

Reliquum est ad absolvendum hoc argumentum ‚ ut
conferamus sacramentum hoc nostrum connubii christiani
cum sacramentis reliquis , ut ex istorum analogia verita-
tem eruamus enunciatae doctrinae.

Porro exploratum est, cum agitur de materia sacra-
mentorum proxima , cuiusmodi est contractus in sacra-
mento matrimonii in sensu exposito, quod si aliquo vitio
ea laboret substantiali, ut aiunt, hoc ipso non exurgat
seu non conficiatur sacramentum; aut si agitur de sacra-
mentis permanentibus , uti eucharistia, corruptis specie-
bus, sacramentum esse desinit corporis et sanguinis Do-
mini. ltaque, quemadmodum cessante idonea materia ,
desinit esse sacramentum , ita, cessante sacramento, mate·-
ria idonea cesset, aut cessasse necesse est. Ut hanc doctri-
nam cum casu quem prae manibus habemus coniungamus,
si quacumque ex causa contingat, ut aut non fiat sacra-
mentum, aut si factum sit, cesset sacramenti ratio, ma-
teria amplius non subsistit, si in matrimonio, aut ex
defectu consensus , aut ex defectu alicuius conditionis,
personae idoneae non sint ad legitime contrahendum , nec
efficitur sacramentum , neque ullo modo contractus habetur.

(15) Cf. Pii IX. pontificis maxim Acca part. 1. pag. 392 seq.

(16) Ex his iterum patet sententiam cani illam probabilitatem amisisse,
quam Bened. XIV. ut privatus doctor in cit. opere De synodo eam habere scripse·
rat, ut constat ex doctrina Pii VLin litteris ad episcop. motulensem die 16. Sept.
1788. et in aliis datis ab eodem pontifice ad carolum episcop. agriensem (suh
ditione austriaca) die 11. Iulii 1789. Item ex doctrina Pii vm. et Gregorii xvl. in
negotio de matrimoniis mixtis cum rege Borussiae , ac tandem clarius adhuc ex
doctrina Pii lx. quam hic et alibi retulimus. ’

