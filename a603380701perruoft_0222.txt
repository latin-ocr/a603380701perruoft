200· mn. 1. secr. 1. nn numm. sxcniunnro.

’ 4. Praeterea: Eatenus contractus est sacramentum ,
quatenus est signum ac symbolum coniunctionis Christi et
ecclesiae gratiam producens; iam vero eiusmodi signum
non est contractus ex se seiunctim ac universim specta-
tus , sed prout est evectus ad sacramenti dignitatem , sive
eiusmOdi evectio fiat immediate per consensum contrahen-
tium, sive mediate per benedictionem sacerdotis ; ergo
rursum in utraque sententia indistincta manet ratio con-
tractus et sacramenti.

Diximus autem contractum nubentium , dum nempe
perficitur, esse materiam pro-‘nimam sacramenti matrimo-
nii, acpropterea re non distingui a sacramento ipso, ut
sic excluderemus fallacem argumentationem Marci Anto-
nii De Dominis, qui ut persuadeat permanere etiam post
adeptam rationem sacramenti contractum civilem in suo
esse , utitur exemplo aquae, quae materia cum sit baptismi,
tamen in esse suo naturali iam constituta est ante baptis-
mum, ac talis perseverat post administratum salutare la-
vacrum; idem dic de pane et vino respectu sacramenti
eucharistiae ante consecrationem (23). lam vero Spalaten-
sis apostata in hac sua comparatione dupliciter errat, tum
nempe in eo, quod supponat iam existere contractum per-
fectum ante sacramenti administrationem , prout existit
aqua ante baptismum, quod tamen in communi ac vera
sententia falsum est; immo et in sententia Cani, uti vi-.
dimus , aut saltem iuxta eiusdem placiti expositionem quoad
eos, qui ipsum tuentur; tum in eo errat, quod spectet
contractum nubentium in actu quo benedicitur, uti mate-
riam remotam, cui tamquam ab extrinseco ceu qualitas
accidentalis superveniat ratio sacramenti, cum ex catho-

(23) Haec sunt verba spalatensis: «Sicut sacramentum baptismi nihil confert
aquae in esse perfecto aquae, et sacramentum eucharistiae pani et vino; sic neque
sacramentum matrimonii quicquam conseret contractui inter masculum et foemi-
nam; qui contractus est iam plenum et absolutum matrimonium in esse matrimo-
nii, hoc est, contractus humani.» Op. et loc. cit. n. 22.

