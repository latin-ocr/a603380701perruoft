202 Lm. 1. sacr. ι. ni: iuram. sxcnxusmo.

perficitur sacramentum sub forma praescripta verborum, et
est inseparabilis ac indistincta a sacramento; ita contractus
nuptialis, dato etiam , quod ante sacramentum matrimonii
subsistat, non est nisi materia remota, cum autem sacra-
mentum perficitur sub debitis conditionibus, et prolatione
formae praescriptae, fit materia proaeima , ut iam non distin-
guatur ab ipso matrimonii sacramento prout rursum expo-
nit s. Thomas cum scribit: «Dicendum quod , sicut se
habet ablutio exterior ad baptismum, ita se habet expres-
sio verborum ad hoc sacramentum, ut dictum est (26).»
Et alibi: « Actus exteriores, inquit, et verba exprimentia
consensum directe faciunt nexum quemdam, qui est sa-
cramentum matrimonii (27) . »

Cum proinde in quacumque hypothesi, seu theologo-
rum inter se pugnantium sententia, sacramentum coniugii
sit contractus nubentium, quatenus vi verborum seu for-
mae praescriptae fit sacramentum, quod est in indivisibili,
patet profecto sacramentum non amplius spectari posse ut
rem distinctam a contractu connubiali. Quapropter ad eum
modum, quo perfecta unctione non potest distingui ab oleo,
quo unctio facta est, seu a sacramento extremae unctio-
nis; et peracta consecratione non possunt distingui in eu-
charistia panis ac vinum a sacramento, quod subsistit
mediantibus speciebus, ita celebrato semel matrimonio sub
debitis conditionibus, non potest amplius distingui con-
tractus a sacramento, cum ipse contractus vi verborum
sese converterit in sacramentum connubii christiani, sive
haec verba prolata fuerint ab ipsis contrahentibus, sive
a sacerdote conferente benedictionem.

Superssua haec a nobis appellarentur, nisi morem ge—
rere vellemus alterius sententiae, scilicet Cani, patronis,
neve adversariis effugium relinqueremus, quasi nempe

(26) In 4. Dist. 27. qu. 1. art. 2⁴ Ad quartam quaest.
(27) lbid. qu. 2. art. 3. ad 2.

