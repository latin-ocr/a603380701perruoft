212 mn. 1. secr. mem. nn mrum. eiviu.

Tridentini autem verba haec sunt: «Grave peccatum
est homines solutos concubinas habere, gravissimum vero
et in huius magni sacramenti (matrimonii) singularem
contemptum admissum, uxoratos quoque in hoc damna—
tionis statu vivere, ac audere eas quandoque domi etiam
cum uxoribus alere et retinere. Quare ut tanto malo sancta
synodus opportunis remediis provideat, statuit huiusmodi
concubinarios tam solutos quam uxoratos , cuiuscumque
status, dignitatis et conditionis existant, si postquam ab
ordinario, etiam ex officio, ter admoniti ea de re fuerint,
concubinas non eiecerint, seque ab earum consuetudine
non seiunxerint, excommunicatione feriendos esse, a qua
non absolvantur, donec reipsa admonitioni sactae paruerint.
Quod si in concubinatu per annum censuris neglectis per-
manserint, contra eos per ordinarios severe pro qualitate
criminis procedatur; mulieres sive coniugatae, sive so-
lutae, quae cum adulteris, seu concubinariis publice vi·-
vunt, si ter admonitae non paruerint, ab ordinario loco-
rum, nullo etiam requirente, ex officio pariter pro modo
culpae puniantur, et extra oppidum ,’ vel dioecesim , si
id eisdem ordinariis videbitur, invocato, si opus fuerit,
brachio seculari, eiiciantur, aliis poenis contra adulteros
et concubinarios inflictis in suo robore permanentibus (12) . »

Ex istorum conciliorum decretis patet publicos conf
cubinarios non solum plecti posse ac debere ab ordinario,
seu episcopo loci excommunicationis poena post trinam
admonitionem, sed puniendos praeterea> esse severe pro
qualitate criminis ad ordinarii arbitrium3 non modo ex-
pellendas ab oppido, aut dioecesi concubinas, si ita epi-
scopo visum fuerit, verum etiam aliis subiici poenis , quae
a iure per canones constitutae sunt. Has inter poenas autem
et illa recensetur de publica infamia, quam eiusmodi con-
cubinarii incurrunt; ita ut ipsi hac infamia multati a foro

(12) Sess- xxiv. Dc reform. matrim. cap. 8.

