216 Lm. ι. sncr. ALTERA. ni: mrum. cmm.

iunxit homo non separet, >ob eam potissimum rationem,
quod sunt sacramenta. Enimvero coniugia veterum, Deo
ipso permittente, per libellum repudii quandoque solve-
bantur. Etsi autem ante Babylonicam captivitatem vix , aut
ne vix quidem eam concessionem, seu potius indulgentiam
duritiae cordis eorum hebraei in praxim deduxerint (16);
post reditum tamen a captivitate , pedetentim ita iudaei
progressi sunt in multiplicando divortio ‚ in peius quotidie
ruentibus moribus, ut ex quavis levissima causa uxores
dimitterent, quod certo constat tum ex proposita a pha-
risaeis Christo quaestione, tum ex illorum temporum hi-
storia (17). Satis nobis hic sit animadvertere, quod licet
immerito et contra legis sensum et spiritum agerent iu-
daici doctores, dum divortii causas adeo multiplicarent,
nihilominus certum est , Moysen ob duritiam cordis, ut
loquitur Christus Matth. XIX. permisisse iudaeis dimittere
uxores suas, et quidem, ut legitur Deut. XXIV. propter
aliquam foeditatem; hinc sub lege mosaica coniugium non
erat omnino indissolubile.

Sed neque hac fruuntur omnimoda indissolubilitate
connubia in infidelitate contracta , alioquin nullo umquam
in casu legitinsp possent dissolvi. At infidelium matrimo-
nia dissolvi quandoque posse certum pariter est, quod
in insequenti libro declarabimus. Restat igitur ut christia-
norum coniugium iam consummatum prorsus indissolubile
dicatur et sit ob solam rationem sacramenti. Quibus prae-
missis, pronum'est colligere enunciatae thesis veritatem,
scilicet civile coniugium absolutae christiani coniugii fir-
mitati adversari.

Coniugia quidem mere civilia , si in se spectentur,
ut toties diximus, neque sacramentum sunt neque con-

(16) Cf. Drach Du divorce dans la synaqoyue. Rome ¹840. Prem. epoque
pag. 69 seqq. Β
(17) cs. seconde dpoque pag. 8³ seqq.

