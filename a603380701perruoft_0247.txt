cair. 1. »Β numu. ulvius mrum. Aur. ιιι. 225

{it ut inter christianos contingere possit dari polygamiam
de sacto, numquam vero de iure.

Quibus ita compositis, coniugium civile polygamiae
materiali ac legali favere post ea, quae superiori articulo
diximus de divortiis, res per se adeo perspicua est, ut ne
demonstratione quidem indigere videatur. Ne quis tamen
muneri nostro quodammodo nos defuisse succenseat, atque
ut in propatulo impietatem collocemus illius legis , qua in
regione catholica, atque inter catholicos, et ab iis, qui se
catholicos profitentur, civile coniugium sanciretur, osten-
demus sive theoretice sive practice polygamiam profluere
ex ipsa connubii civilis conditione.

At primo in mentem revocandum est, ex dictis foedus
nuptiale in regionibus ‚ in quibus decretum tridentinum
promulgatum est, extra formam initum ab eodem concilio
praescriptam , nullum ac irritum esse, non modo sub ra·
tione sacramenti, verum etiam sub ratione meri contractus.
Non est propterea nisi conventio viri ac mulieris degendi in
<statu fornicario seu in concubinatu legali; sub hoc autem
respectu si quis post civiles nuptias vere ad normam eccle—
siastici iuris alteri cuidam se in coniugio copularet, is non
foret polygamiae reus ‚ utpote hactenus solutus ab omni con-
iugali vinculo. Lex quidem civilis tamquam polygamum eum
haberet, qui civili matrimonio uni coniunctus, coram ecclesia
alteri nuberet; at revera polygamia heic nulla est eo ipso,
quod nullum sit civile coniugium. Hoc quidem ex principiis
catholicis. At modo ex adversariorum principiis arguamus.

Ex praepostero illorum principio, quod ad civile re-
gimen spectet matrimonia iungere, atque ecclesiae non aliud
ius conveniat quam sacramenti sanctitati prospicere, con-
iugium civile est vere et proprie contractus matrimonialis.
Hac de causa fautores legis de coniugiis civilibus in nos
excandescunt, eo quod dicamus civiles nuptias non esse
nisi legalem concubinatum.

15>

