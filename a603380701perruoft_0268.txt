246 un. 1. sacr. ALTERA. nn nunna. clvm.

dem concubinae filios, si non aversatur, saltem nec di-
lectione , neque maternis curis prosequetur. Si denique
matri soli onus educandae prolis dimittatur ‚ cum haec
utpote non mater legitima, nec amorem sibi ex conditione
sua conciliare possit, nec utpote foemina timorem queat
satis incutere, ut eam sibi obnoxiam habeat, hinc fit, ut
quo magis adoleverint filii, aut filiae, eos minus sibi obse—
quentes experiatur, saltem si prudenti iudicio de iis, quae
usuvenire solent generatim loqui velimus.

In quacumque igitur hypothesi infelices eiusmodi liberi
evadent, ut biblicis utar phrasibus, filii nequam, ac filiae
Belial nescientes bene agere, ac venundabuntur ad facien-
dum malum. Supervacaneum autem existimo prorsus ad-
notare eiusmodi filios nihil, aut fere nihili facturos auctori-
tatem paternam, quam nec parentes ipsi in se reveriti sunt.

Nunc aliquid addemus de auctoritate publica magistra-
tuum , quam pariter per matrimonium civile enervari ac
imminui iisdem conficitur argumentis, quibus ostendimus
enervari ac laedi auctoritatem domesticam ac paternam.
Nam certum est, religionem eam esse, quae conciliat
auctoritati publicae venerationem et reverentiam. lnnumera
prope Bibliorum documenta id testantur, quae omnibus
obvia sunt. Siquidem declarat Scriptura reges per Deum
regnare ‚ ac imperare principes (44); item nullam potesta—
tem esse nisi a Deo, et quae sunt potestates a Deo or-
dinatas esse, et qui resistit potestati Dei ordinationi re—
sistere (45); declarat praeterea cunctos debere subditos
esse «omni humanae creaturae propter Deum, sive regi
quasi praecellenti, sive ducibus tamquam ab eo missis ad
vindictam malefactorum, laudem vero bonorum, quia sic
est· voluntas Dei (46);» atque hoc non solum quum agitur

(44) Prov- vm. 15.
(45) Rom, xm. 1. 2.
(46)⁷1.Petr. ιι. 1345,

