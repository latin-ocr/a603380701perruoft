252 Lm. 1. sacr. ALTERA. nn mmm. clviu.

renovare. En novos conflictus , si lex civilis non admiserit
impedimenta, quae ecclesia constituit. Et ita porro. Ei qui
regiones perlustraverit, in quibus lex viget de coniugiis ci-
vilibus, nihil frequentius offendet quam hos aliosve si-
miles casus, in quos ruunt, qui civilia eiusmodi coniugia
contraxerint.

Facile possem alia non pauca incommoda urgere , quae
ex his connubiis pullulant; verum ne prolixior sim , haec
silentio praetermittens, aliud persequar, quod ex eodem
fonte dimanat. Admisso principio, quod matrimonium ad
civile regimen exclusive pertinet, iam prono alveo fluit,
causas matrimoniales omnes exclusive pariter ad idem re-
gimen pertinere. Sibi gubernium ius arrogabit cognoscendi,
iudicandi, sententiamque definitivam pronunciandi circa
coniugia, quae unice considerat tamquam civiles contractus.
Quare cum casus contigerit, quod leges civiles pugnent
cum legibus ecclesiasticis, qui profecto casus insolens non
est, poterit certe sententiam ferre contradictoriam, aut
contrariam sententiae latae , aut ferendae ab ecclesia.
Hine si agatur de valore, aut nullitate connubii, pronuncia-
bit laica potestas validum coniugium illud, quod eccle-
sia irritum plane ae nullius valoris iudicabit, ac vice·-
versa, irritum iudex civilis pronunciabit , quod ecclesia
ratum habet. Sequelas maximi momenti, quae ex haciu-
diciorum discrepantia, imo et oppositione proveniunt, qui-
libet per se expendere poterit. Indidem enim oritur hinc
conscientiae anxietas , inde iuris civilis privatio , et quod
inevitabile est , perturbationum ac dissidiorum amplissima
seges non solum inter utramque potestatem , sed inter cives
ipsos exurget, qui invicem colluctari debebunt; et ita fa-
miliae ac societatis sinus dilaceratur.

Praeterea ex eodem principio de matrimonio mere ci-
vili, sequitur posse politicum regimen causas decernere,
ob quas coniugium dissolvi valeat, ex. gr. adulterium , ut

