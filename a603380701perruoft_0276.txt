254 un. 1. sacr. ALTERA. m: unium. cmm.

ltaque his expensis circa civile connubium sub quovis
respectu ex mente illorum, contra quos agimus, negari
iterum minime potest civiles nuptias ad familiae ac so-
cietatis dissolutionem tendere.

Reliquum est, ut res ipsa conficiatur ex consideratione
prolis ortae , aut oriturae ex coniugiis civilibusÍ¾ praeter-
missis quae de religiosa ac morali eiusdem sobolis insti-
tutione paullo ante commemoravimus , nostram converti-
mus attentionem ad istiusmodi liberorum conditionem. Cum
consensus a contrahentibus exhibitus coram solo magistratu
civili ad exclusionem ecclesiae, nullius prorsus valoris sit,
nec proprie dictum contractum coniugalem efficiat, isto-
rum filii erunt totidem spurii ac illegitimi, idque non so-
lum coram ecclesia, sed etiam respectu ipsius societatis.
De ecclesia non est, quod dubitemus3 quoad societatem
facile ostenditur. Nam licet legis vi civile regimen ita
procreatos filios spectet tamquam legitimos, nihilominus
populus christianus eos semper ac iugiter uti spurios habe-
bit, utpote ab illegitimo toro ortos , seu a fornicaria con-
iunctione progenitos. Numquam sive lex sive gubernium
ab hac turpitudine eos absterget. Insita ea est ipsorum
origini et in communi hominum sensu et in conscientia
christianorum , quae cuicumque humanae legi praevalet.
Haec autem inter legitimos atque illegitimos discretio mi-
rum est quem inssuxum in societatem exerceat.

Accedit quod si eiusmodi filii fuerint ex diverso toro
nati, quaedam inter eos suapte natura oriatur antipathia ,
quam vocant, seu animi aversio, quae non raro succrescit
atque in aperta odia erumpit, ita ut invicem sese aver-
sentur. Augetur autem mirum in modum prava haec animi
dispositio , ubi agitur de adeunda haereditate sive paterna
sive materna. Hinc lites iuges inter eos enascuntur et suo-
crescunt, quae nullum ut plurimum felicem sortiuntur
exitum. Omnes inter simultates adolescunt et odia mutua,

