mi». 11. ni: min. etv. oruc. Er moon. nir. 1. 267

Nihil igitur commune habet istorum haereticorum sen-
tiendi ratio cum eo, de quo agimus argumento, nec ideam
ingerere potuerunt de connubio mere civili, quin potius
istud maxime ex suis principiis aversati fuissent.

Concludamus igitur necesse est ex hactenus expensis
in antiquitate sive ecclesiastica sive profana coniugia mere
civilia ignota plane fuisse.

ARTICULUS 11.

Prima origo Matrimonii civilis inter christianos
a protestantismo repetenda est.

Pessimus effectus nisi a pessima causa provenire po-
test3 nam in sua causa effectus contineri debet. Pravum
autem esse coniugium mere civile post ea, quae in su-
periori capite ostendimus ‚ sanus quisque fatebitur; qua-
propter non aliunde quam a prava causa originem ducere
potuit. Ea porro est protestantismus. Nimirum pseudo-
politici, qui inter catholicos matrimonii civilis auctores
sunt, licet se se catholicos profiteantur, hanc theoriam
e protestantium doctrina derivant, quod quidem demon-
strabimus ex ipsis protestantismi circa matrimonium tum
placitis, tum praxi, tum denique ex eo, quod, qui ma-
trimonio favent civili , iidem et protestantismo ut plurimum
favere soleant.

Exploratum est, ut a doctrina initium faciamus, pro-
testantes, Luthero duce, contra superiorum saeculorum
firmissimam fidem , imo et contra professionem haereti-
corum ‚ qui praecedentibus aetatibus ecclesiam turbarunt,
primos extitisse, qui directe inficiati fuerint matrimonium
esse vere et proprie unum ex septem evangelicis sacra-
mentis a Christo Domino institutis (20). Quum autem de-

(20) Cf. Bossuet Histoire des varialions liv. x1.§. 107.et §. 182.opp.ed. cit.
tom. XX.

