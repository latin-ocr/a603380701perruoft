bn. 111. nr: mmm. ulvius tzor. aar. 1. 289

distinguunt, civis nempe atque christiani, perinde'ac si
altera ab altera seiungi ac divelli posset. Ipsi profitentur
se in subditis unicam spectare civis conditionem , ac
omnino a religione, quam profitentur, praescindere. At quis
non videt eiusmodi mentis abstractionem ad nihil valere,
cum in ordine reali seu concreto ambae hae conditiones
in uno eodemque subiecto coniunctae permaneant, et
quodammodo identificentur? Idem enim est civis, qui chri-
stianus, et idem christianus, qui civis. Quapropter dum
leges praescribuntur civibus , civibus christianis prae-
scribuntur. Absurdum proinde estunam eamdemque per-
sonam in duas veluti scindere, adeo ut liceat uni impe-
rare , quod alteri repugnat.

Porro hoc vere illud est, quod fieret ac reipsa fit per
legem coniugiorum mere civilium. Etenim per eam facultas
tribueretur civi christiano seu catholico contrahendi legitime
coram solo magistratu nuptias , etiamsi ipse recuset se
sistere coram parocho, seu coram ecclesia ut suum re-
novet consensum. vi istiusmodi legis civilis contractus
coniugalis licitus ac ad legis normam validus haberetur.
Non ignorat tamen legifera potestas id nec licite nec va-
lide a civibus christianis praestari posse, adeoque hac lege
suh obtentu distinctionis cuiusdam fictitiae, seu potius
vanae mentis abstractionis, ad ponendum actum vere il-
licitum' ac invalidum facultas praeberetur.

Quid si ecclesia eadem distinctione utens, spectando
filios suos sub respectu tantum religioso, et abstrahens
a conditione civium, aliquid eis lata lege praeciperet,
aut saltem indulgeret, quod a politica potestate iure re—
probaretur, ac vetaretur tamquam illegitimum, noxium,
nulliusque valoris? Procul dubio politica auctoritas pro·
testaretur tum adversus actum illum ‚ tum adversus legem
mera fictione innixam ‚ eaque absurda, cum a conditione
christiani dispesci nequeat conditio seu qualitas civis,

¹9

