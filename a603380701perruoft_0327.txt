cn. ιιι. m: ιιΑτιιιιιοΝιι eivius tran. Anr. ιι. 305

colluctatur seducta columba, quae accipitris ungulis rostro-
que correpta evadere nescit (9). Quod si vi devicta , aut
blanditiis viri voluntati cedat, conscientiam tamdiu vul-
nerat atque cruentat, quamdiu hoc in statu perseverat,
seseque innumeris prope peccatis onerat, quae in legem,
ac propterea in legis fautores et conditores redundant.
Interim si contingat virum, aut mulierem hoe in statu
habitualis peccati subita morte corripi, quin prius eos
poeniteat admissi sceleris , citra dubium in aeternum peri-
bunt. Quod si morbo prius tentati pedetentim ad extrema
devenerint, nisi ipsi resipiscant, poenitentiaeque signa prae·
beant, ac matrimonium coram parocho in privatis aedibus
celebrent, aut separatio fiat a salso marito, vel a salsa uxore,
certum est illis non posse sacramenta ecclesiae admini-
strari. Hinc novae angustiae, novae difficultates, novum-
que evidens periculum aeternae damnationis.
Quapropter si eveniat ut vel unus civilis matrimonii
causa aeternum exitium incurrat, ecquis non videt eos
omnes, qui positive, ut saepius diximus, ad funestam
eiusmodi causam ponendam concurrere voluerunt, reos
fieri huius damnationis? Ex multiplici igitur capite constat
quod a nobis positum est, fieri videlicet reos gravissimi
coram Deo criminis quotquot deliberato animo ad legem
illam proponendam, fovendam condendamque concurrunt.

(9) Equidem novi in Galliis passim, ubi eiusmodi casus acciderit quod vir
renuat se sistere coram parocho ad renovandum consensum post celebratum con-
tractum coram civili magistratu , ab aequis iudicibus declarari nullum praebitum
antea consensum, ac sic discindi matrimonium pure civile. Ast praeterquam quod
uon semper ita fit, quot antea superandae sunt difficultatem ut haec obtineatur
sententia ‚³

20

