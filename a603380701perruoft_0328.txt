306 mn. 1. sacr. ALTERA. 1)ss mrum. civim.

ARTICULUS 111.

Lex de Matrimonio civili est antipolitica.

lam animadvertimus, plerosque pseudo—politicos, qui
promovent legem de connubiis mere civilibus , pamm aut
nihil permoveri causa religionis, neque ea deterreri, quo
minus caeco quodam furore connitantur omni qua pos-
sunt ope legem illam constituere. Quocirca aliae praeterea
illis causae adiiciendae sunt, quibus eorum animus magis
deterreatur. Ipsi profitentur, se societatis bonum perse-
qui, id unum prae oculis habere , hoc consectari se velle
tum ln hac tum in aliis huiusmodi legibus proponendis.
Utpote a populo delecti in bonum reipublicae, atque ad
patriae negotia discutienda, nec non ad ipsius utilitatem
et commoda sectanda deputati, nonnisi a communi uni-
versalique bono permoveri possunt. Ita quidem ipsi lo-
quuntur ac protestantur.

Si igitur ostenderimus eos, qui intenti sunt ad legem
urgendam, de qua est sermo, non modo non prospicere
et consulere publico communique bono, immo vero eidem
penitus adversari3 si in.medium gravia afferamus ac so-
lida rationum momenta, quibus constet eam legem nullo
modo, si ad sanam politicam exigatur, posse probari,
factum iri confidimus, ut publici isti nationis delegati,
aut etiam ut vocant repraesentantes, sin minus ut religiosi
viri, saltem ut politici ab incoeptis desinant, nec perti·
naciter insistant legi illi promovendae, quae antipolitica
demonstratur. Hoc autem est, quod ostendere assumimus
innixi nec levibus nec -pauciS argumentorum rationibus.

Igitur lex illa censenda dicendaque est antipolitica,
quae est contra naturam et finem, quem in legibus con-
dendis sibi praestituere debet omnis sapiens ac prudens

