308 Lm. 1. sacr. Atrans. nn numu. c1v11.1.

aut noxia vim nullam habet (10); quod si iustitiae ad-
versetur, non solum iniusta evadet lex ‚ neque obligatio-
nem inducet, sed nullatenus eam servare fas erit, cum
lex nequeat esse vinculum iniquitatis; atque ideo naturam

induit antipoliticam.

Eiusmodi autem esse legem de coniugiis mere civilibus
facile quisque sibi persuadebit, si animadvertat, eam le-
gem eo dirigi, ut coniugium , quod sacramentum est, ad
conditionem puri contractus revocetur ‚ sit minus firmum,
et revocabile ad sententiam magistratuum sive ad mor-
tem, quam vocant, civilem, quaeque per legalem fictionem
aequiparatur morti naturali, sive per divortium perfectum,
quod in pluribus rerum adiunctis necessario pronunciari
deberet. Insuper , ut ostendimus , facultatem praeberet con-
trahentibus tum novas ineundi nuptias, vivente adhuc priori
coniuge, quod esset inducere polygamiam saltem civilem,
tum sese obstringendi ad peccata patranda apud eos, qui

(lo) Non liic proferam ad propositum principium probandum auctoritatem
theologorum omnium, qui unanimes circa illud sunt; neque institutores urgebo
iurisprudentiae civilis sive catholicos sive protestantes, imo nec ethnicos ipsos,
qui solo naturali lumine ducti ad ipsum constituendum conspirant; hos, inquam,
omnes dimittam. Satis mihi erit adversus legis, de qua agimus, patronos adducere
auctoritatem, quae plurimum penes ipsos valet, nempe Melancthonis qui cum sibi
proposuisset hoc argumentum: «ι Reges possunt de rebus politicis suo iudicio de-
creta facere: matrimonium est res politica. Ergo regibus licet de eo decreta fa-
cere suo iudicio.» Ita solvit: « Brevis responsio est3 maior neganda est3 reges
enim nec de politicis rebus decreta suo iudicio qualiacumque condere possunt,
sed debent iustas leqes condere, et sequi iudicium Dei, videlicet, ne condant
leges pugnantes cum mandatis Dei. Politica res est forense iudIcium. Sed regibus
nonlicet leqes condere, ut iudex puniat innocentem, sine leqttima coercitione.
Habet suas metas reyum potentia, nec sumat sibi licentiam contra mandata Dei
aliquid constituendi. Pertinent ad ipsos quoque minae caelestes: Vae vobis qui
conditis teqes iniquas.» Haec quidem Melanchton, quae mirifice quadrant in legi-
feros nostros. Operum reverendi Philippi Melanchtonis pars secunda. Vittem·
bergae 1562. in opusc. Defensio coniuqit sacerdotum missa ad reyem Anqliae
pag. 179. Quarta obiectio. “

Atque hic obiter adnoto Melanchtonem pro certo admittere matrimonium ad
nes politicas pertinere cum pluribus aliis aetatis illius protestantibus ‚ etsi alii re-
pugnent, ut videbimus, et rebus sacris adnumerent. Nimirum semper ancipites su-
erunt hac in re protestantes.

