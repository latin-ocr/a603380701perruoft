310 mn. 1. sacr. ALTERA. m: unum. mvm.

eiusmodi ac facinorosis hominibus coalescit atque consti-
tuitur. Poterit quidem multitudo esse magis minusve re-
ligiosa , plus minusve ab officio desciscere, attamen reli-
giosus sensus in ea prorsus non exstinguitur, immo iugiter
virescit in animis observantia et obsequium erga illam
religionem , in qua a teneris unguiculis instituta et alta est.
Si propterea proponatur, aut condatur lex, quae sit re·-
ligioni contraria, fieri non potest quin excitetur publica
indignatio, atque etiam animi aversio tum contra legem
ipsam ,* tum contra eos , qui legem illam proponunt eique
patrocinantur, multo vero magis in eos, qui eam sanciunt.

Quod si hoc verum est, ac de qualibet religione dici
potest, 'multo magis affirmari id debet de religione sanctis-
sima, quaeque amorem populorum sibi vindicat, cuius-
modi est religio catholica, ex qua tot bona in populum
universim atque in homines singulos proveniunt. In re-
ligione, inquam , catholica , quae unice vera est, quaeque
evidentia pro se tot habet credibilitatis argumenta, quae
non iam in opinione tantum subiectiva quemadmodum pro-
testantismus , aut alia quaelibet secta ab humana superbia
ac perduellione parta, sed tota divinae fidei innititur ,
quaeque radices altissimas in corde fixit; in religione ,
inquam , catholica , quae licet interdum aestu cupiditatum
iacere, et quasi languescere videatur, tamen hisce defer-
vescentibus, sacile resumit imperium suum, reviviscit ac
germinat; quae denique talis est, ut eius pulchritudine
et sanctitate capiantur non pauci ex ipsis protestantibus,
qui tales non sunt ex destinata malitia, atque ad aman-
tissimae matris gremium revertuntur, ut suavissima inte—
riori pace fruantur. Cum itaque populus catholicus cernat
legem proponi, quae suae religioni adversatur, eam intime
laedit, gravissimaque afficit iniuria, non potest non vehe-
menter permoveri et concuti , immo perturbari ac irasci
adversus, legem, et adversus legislatores, qui improvide

