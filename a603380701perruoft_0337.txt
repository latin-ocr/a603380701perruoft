cir. 111. mi unam. eivms LEGE. mmm. 315

certo noscere poterit. Nimirum adolescunt in scandalum
ct perniciem societatis (16).

Directe autem eadem lex inducit in morum corruptio-
nem ac foeditatem, quatenus contrahentes constituit in
statu permanenti publici concubinatus. Obductio vero le-
galis vestis, seu exterioris, ut ita dicam, indumenti ac
pallii, talis non est , ut· illorum tegat ignominiam ac tur-
pitudinem. Velint nolint pseudo-politici ‚ tales habentur
ab opinione publica , ac tamdiu habebuntur ‚ quamdiu
sensus moralis viguerit, ac religiosum elementum persti-
terit. Probrum in eorum frontibus indelebile iugiter ma-
nebit. Nisi contendant adversarii concubinatum seu for-
nicariam coniunctionem innocentem ac innocuam esse
habendam, atque a vitiorum censu delendam, fateantur
necesse est vel inviti, legem illam, quae christianos cives
in fornicationem publicam inducit, hoc ipso inducere in-
ter cives moralem corruptionem. Quo vero magis augeretur
numerus eorum, qui alieno scandalo, aut exemplo illecti
eiusmodi nuptias inirent, eo maior erit delinquentium mul-
titudo, ac proinde morum publicorum depravatio , quae
ab ea lege originem traheret.

Porro legis ac legislatoris munus seu officium est bo—
nos mores promovere ‚ fovere, ac in melius iugiter diri-

(16) De eiuscemodi nuptiis , liberisque inde progenitis vere cecinit Horatius
lib. 111. od. Vi.
κ Foecunda culpae saecula nuptias
Primum inquinavere, et genus, et domos: ”
Hoc fonte derivata clades
ln patriam populumque fluxit .....
Non his iuventus orta parentibus
infecit aequor sanguine Punico,
Pyrrhumque et ingentem cecidit
Antiochum, Hannibalemque dirum .....
Damnosa quid non imminuit dies?
Aetas parentum, peior avis, tulit
Nos nequiores, mox daturos
Progeniem vitiosiorem.»

