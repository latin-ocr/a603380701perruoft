340 Lm. 1. secr. ALTERA. ni: imam. elvini.

inAnglia, ut civilis magistratus adesset actui religioso (7).
Poterat, ut verbo dicam, pluribus aliis modis occurri,
si hic revera legis finis praestitutus fuisset.

Verum valde fuit diversus: nonnisi tegumentum suit ad
involvendam malitiam, quae intus latebat. Praecipuus sco-
pus erat non modo actum civilem a religioso discerpere3 non
modo dividere contractum civilem nuptiarum a sacrament0;
verum etiam tacite insinuare totam coniugii rationem. in
solo contractu civili adaequate consistere, ac persuadere
essentiam coniugii ita constitui complerique per solum
contractum civilem , ut sacramentum , seu ut ipsi loquun-
tur, actus aut ritus religiosus non sitnisi quid acciden-
tale, ac superveniens actui iam in suo esse completo,
adeoque possit, incolumi ipsa re, adesse aut abesse.

Talem nempe fuisse scopum huius legis proponendae
aperte liquet ex altero capite, quod sanciendum propo—
nitur. Etenim secundo loco dicebatur: in casu quo con-
secratio reliqiosa matrimonii haud potuerit locum habere,
matrimonium ipsum coram iudice contrahi poterit. Quibus
in verbis totum latens virus continetur, hypocrisisque va-
ferrima. Nam decernitur matrimonium plenum et integrum
haberi, cum coram solo iudice laico celebratur , adeo ut
coniuges legitimi censeri debeant, qui, omisso sacramento,
consensum suum invicem coram laico praebuerint, ac
dummodo legis praescripto paruerint, tuto posse contra-
hentes negligere sacramenti susceptionem, utpote cere-
moniam parvi nulliusve momenti.

Verum quidem est ab eo, qui legem proposuit, sermo-
nem fieri de casu quo consecratio religiosa haud potuerit

(7) De qua tamen anglica forma iam animadvertimus, ei inesse pernicio-
sum principium , quod liberum contrahentibus relinquatur coniugium suum ,
prout libuerit, per actum religiosum consecrare, aut omittere: quod in illo regno,
quod ad paganismum magnis passibus accedit , mirum non est; ast in regione ca·
tholica , in qua tide tenetur matrimonium esse sacramentum, quis serat?

