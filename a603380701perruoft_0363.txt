cir. iv. nr: Anauni. rno LEGE ns unacum mr. 1. 341

locum habere. Hoc nimirum est quod vaferrimam hypo-
crisin vocavimus3 quasi scilicet de solo casu exceptionali
et contra legislatoris mentem voluntatemque ageretur, ac
generatim religiosa consecratio maxime cordi haberetur.
At si cordi aeque suisset his legislatoribus ritus seu conse-
cratio religiosa, debuisset ob rationis paritatem constitui,
ratum fore contractum religiosum illis in casibus, in qui—
bus actus civilis haud potuerit locum habere. Ast illi maxime
caverunt ab hoc sanciendo, quia contrarius omnino erat
legis statuendae scopus, nempe ut actus seu contractus ci—
vilis ad exclusionem consecrationis religiosae sanciretur.

Praeterea non agi in hoc legis schemate de solis ca—
sibus exceptionalibus, cum actus religiosus locum babere
nequit, ex eo patet, quod hi legislatores in totius legis
schemate nec verbum nec syllabam adiecerint de neces-
sitate actus religiosi, proclamaverintque separationem ple-
nam, atque independentiam omnimodam matrimonii civi-
lis a matrimonio religioso. Quod principium cum universale
sit, constat ad omne coniugium extendi, et non ad solos
casus exceptionales coarctari.

Deinde, si ex ipsorummet pseudo—politicorum doctrina
coniugium mere civile plenum perfectumque in essentia
sua matrimonii est, ita ut nihil ei desit, quin eiusmodi
coniuges tuti in conscientia sua esse valeant, manifestum
est, non in solis casibus exceptionalibus , sed semper hac
ratione ad normam civilis legis celebrari coniugia posse.

Demum3 dato etiam, quod ageretur tantum in praxi
de casibus exceptionalibus, eiusmodi restrictio non iam
ex lege proposita dimanaret, sed unice ex conscientia
subditorum. Etsi enim lex civile coniugium omnibus in-
discriminatim proponat, tamen catholici, in quorum animis
fides extincta adhuc non est, a ludicra illa celebratione,
quae coram solo iudice laico sine actu religioso fieret,
passim refugerent. Verum per se, et ex intentione legis

