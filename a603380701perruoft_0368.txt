'346 Lm. 1. sacr. ALTERA. nr„ «mrum. civm.

auctor Sapientiae, cogitantes apud se non recte: circum-
veniamus iustum, quoniam inutilis est nobis, ct contra-
rius est operibus nostris, et improperat nobis peccata
legis , et diffamat in nos peccata disciplinac nostrae...
...tamquam nugaces aestimati sumus ab illo, et abstinet
se a viis nostris tamquam ab immunditiis (14).» Exinde
originem trahit illa insectatio bonorum ac dira vexatio,
quam seditiosi homines rerumque novarum cupidi quovis
tempore excitarunt adversus religionem, non minus quam
adversus saniorem politicen (15).

In sensu vero positivo, libertas conscientiae significat
1. emancipationem omnimodam ab ecclesiae auctoritate,
legibus ac disciplina3 ita ut nullam prorsus ecclesiae ra-
tionem habeant, quidquid statuat, praecipiat, et commi-
netur. Veluti filii exleges ac omnino feriati a quovis fraeno,
ab ecclesia, seu quod idem est, a religione divina eman-
cipationem proclamant. Nam cum nulla alia sit vera re-
ligio divina praeter catholicam , huius excusso iugo , iam
iugum excutitur religionis divinae positivae. Ea vero,
quam isti sibi effingunt, religio, quamque etiam magni-
ficis verbis amplificant, non est nisi ens rationis , et phan-
tasma, a quo nihil pertimescunt contra conscientiae latratus.

Significat 2. emancipationem cupiditatum et carnis
praecipue, ut licentiae ac libidini toti se dedant, reno—
ventque ethnicorum impudentiam in spectaculis, in thea-
tris, in libris, in picturis , in foeminarum commutatione,
communitate, in abolitione coniugii, ad quam ut viam
sibi parent, incipiunt a statuendo coniugio civili, ut sic
progredi possint ad divortia , ad polygamiam etad ea, quae

(14)Sap.ll.1-12 seqq.

(15) Istorum imaginem graphice nobis iamdiu exhibuit Sallustius De republ.
Epist.. Ι. n. 3. «l·'actiosi‚ inquit, regunt, dant, adimunt quae lubet; innocentes cir-
eumenium, suos ad honorem extollunt3 non facinus , non probrum, aut flagitium
obstat, quo minus magistratus capiant; quod commodum est, trahunt, rapiunt3
postremo ‚ tamquam urbe capta ‚ lubidine ac licentia sua pro legibus utuntur.»

