366 Lm. 1. suar. Aurum. nn imma. cmm.

destitit, ut suo loco uberius ostendemus (35). Falsa igitur
est prima assumpti pars.

Sed non minus falsa est altera pars assumptae hypo-
thesis. Quando nam in coniugio christiano separari ac
divelli potest contractus matrimonii a sacramento? Quod
est re individuum, nonnisi cogitatione tamquam distinctum .
apprehendi potest, ast dividi, separari, divelli nullatenus
potest. Iam vero tale esse coniugium christianum in priori
huiusce libri sectione cumulatissime ostendimus ‚ quin
necesse sit quidpiam adiicere, aut ea, quae dicta sunt,
iterum ingerere. Ῑ

Ast contractus civilis? Hac verba sunt sensu vacua;
qui a pseudo-politicis plenis buccis contractus civilis
nuncupatur, ex doctrina ecclesiae non est contractus ,
sed larva contractus , umbra ac simulacrum contractus.
Etenim ad contrahendum necesse omnino est ut personae
habiles sint ad contrahendum; alioquin nihil efficiunt,
etiamsi contrahere maxime vellent, quemadmodum fru-
stra adniteretur volare qui alis esset destitutus ‚ aut
incedere qui tibiis careret. lam vero ab ecclesia in con-
cilio tridentino solemniter declaratum est, eum qui prae-
ter formam a se constitutam de praesentia sacerdotis,
ac duorum triumve testium contrahere conniteretur, eius

(35) Apposite Claudius Fouchet in suo Sermone De reliqione nationali co·
mitiis parisiensibus an. 1789. «Quod ecclesia, inquit, statuit in concilio tridentino
praeeminet omnibus thronorum iniuriis, ac maxime conscientias devincit. Habetur
sacramentum ubi ecclesia catholica declarat adesse. Habentur honi mores , ubi eos
recognoscit ac tales esse decernit ecclesia. Omnes simul sumptae potestates tem-
porales numquam vel apicem immutare poterunt de veritate horum principiorum.
Episcopi suut principibus subditi iu temporali quidem, in spirituali numquam.
Contra vero principes, sub hoc respectu, subditi sunt ecclesiae, omnia confundim-
tur, cum eiusmodi negliguntur distinctiones. Populi ac principes, vos pariter a
Deo dependitis, id est, a veritate, 'a iustitia, a moralitate; uno verbo a religione,
siue qua nulla habetur vera virtus , nullum inviolabile ius, nulla positiva societas.»
Generosa haec dicendi libertas effecit, ut a tolerantibus illis libertatis gallicae as-
sertoribus caput ei obtruncaretur die 30. Novemb. eiusdem anni. Cf. Philip. Garillo
op. cit. loc. cit. p. 294.

