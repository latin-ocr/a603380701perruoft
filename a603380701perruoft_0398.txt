376 un. 1. sacrm ALTERA. m: unam. cwm.

Prima itaque est optima populi animi comparatio ‚ qui
ab omissione ritus religiosi prorsus abhorret. Ergo inde
ego concludo: populus melior est legislatoribus suis, ac
lege, quam huiusmodi homines a populo deputati vellent
ei imponere. Hoc idem est ac fateri populi sensum ac mores
superiores esse legi ac suis legislatoribus. Hoc est pro-
fiteri ingenue non legem mores dirigere, sed mores po-
puli legem corripere et legislatores suos ‚ atque tacite
exprobrare errorem, immoralitatem ac perversitatem du-
cum suorum3 hoc est profiteri ab ipsis populi delegatis
hac lege votum ac desiderium populi fuisse violatum. Quid
porro magis perversum dici potest adversus legem, quae
iustitiae ac rectitudinis norma esse deberet? Quid igno-
miniosum magis dici potest adversus legumlatores‚ quam
quod ipsi in causa sint, ut populi per legem deteriores
non fiant, ideo quia lege non utuntur? Attamen ipsi sunt ,
qui hanc sibi infamiae notam inurunt (53).

Altera huiusce ratiocinationis pars est innocuam fore
legem ob paucitatem eorum, qui coniugium hoc mere
civile inirent. Ergo iterum inserimus: ipsimet legis pro-
pugnatores profitentur legem per se noxiam esse, seu gra-
vissima mala obventura esse societati, si lex passim ac
vulgo executioni mandaretur; ipsimet haud dissimulant,
quod si plurimi, aut plerique civium eiusmodi inirent
coniugia, id cederet in detrimentum societatis, cuius in-
columitati atque utilitati ipsi maxime ‚ immo vero unice
studere se iactant. Itaque non legi, non legislatoribus in
acceptis referri debet, quod societas ad ruinam ac ad
interitum praecipitanter non properet, sed practicae legis
desuetudini. Et hi nihilominus se populi ac societatis tu-
tores servatoresque nuncupare non verentur!

Atque utinam hic sisteret istorum audacia; sed ulterius
progressi adnituntur numerum eorum augere, qui exitiales

(53) cs. sauzet op, cit. pag. 22 seqq.

