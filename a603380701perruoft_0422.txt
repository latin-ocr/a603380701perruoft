too · m. 1. secr. Αιτειιᾼ. nz numu. curm.

ita continenter se gessit ecclesia, vel ab ipsis suis pri-
mordiis , profecto non ex tenebris mediae aetatis repeti
haec eius agendi ratio potest (82).Verum clavus hic est
alte fixus mentibus omnium ecclesiae impugnatorum, prae-
sertim vero leguIeiorum, quique factus est unus ex locis
communibus pseudo-politicorum ‚ adeoque et adversarii
quocum manus conserimus, qui in bello contra eccle-
siam ad idem medii aevi promptuarium confugit.

V. Quinta assertio suam habet suh aliquo respectu
veritatem , quae tamen vim nullam habet in favorem thesis
propagnatae ab adversario. Verum itaque est, matrimo-
nium etiam christianum , ac propterea quatenus sacra-
mentum est, non mutuari valorem suum a ritu religiose,
seu a consecratione religiosa, nempe a benedictione sa-
cerdotali , abstrahendo ab ecclesiae lege , hoc enim non
solum ultro damus , verum etiam plene contendimus. Quod
in sola sacerdotali benedictione consistat sacramentum ma·
trimonii , una est ex thesibus a Pio IX. speciatim positis
in damnatione operum Io. Nepomuceni Nuytz , adeoque
sinceri catholici theologi longe absunt ab hac doctrina.
Quocirca nulla erat ratio quare minister taurinensis nobis
proponeret, posse matrimonium consistere sine ritu seu
consecratione religiosa. Id iamdudum noveramus ex con·
iugiis clandestinis , quae suh anathematis interminatione
decrevit tridentinum habenda esse ut vera et rata matri·
monia ‚ id est, sacramenta , quamdiu ea ecclesia irrita
non fecerit; idipsum noscebamus ex illis omnibus ratio·

(82) Ecclesia christiana debuit necessario ab ipsis suis initiis inveniri ln ad·
modum difficili positione respectu legislationis romanae, ceterarumque nationum
penes quas penetravit, ac in tacita antithesi doctrinae suae cum legibus , quae aut
latae erant, aut promulgabantur a principibus ethnicis. Ut enim animadvertit
Doellinger in op. et. loc. cit. Hippolytus und Gallixtus, interdum necessario
rata habere debuit matrimonia, quae a legibus infirmabantur , ac irritare ea, quae
a legibus probabantur. cuius rei exempla luculentissima exhibet , quae nos assere·
mus, cum hoc de argumento agemus in proximo libro.

