cn. ιν. ns Ancum. ruo LEGE m: uun. mv. Λιιτ. ιιι. 401

num momentis ‚ quae in altera huius libri sectione ad—
duximus ad ostendendum huius sacramenti ministros esse
ipsos contrahentes.

Sed si adversarii propositio sub hoc respectu suam ’
,habet veritatem, sub alio suam praefert falsitatem, dum
nempe exinde colligit universim valere matrimonium sub
ratione contractus civilis initum. Etenim concilium triden-
tinum ad quod nos provocat orator, in eo quem ipse per
errorem canonem vocat, nos vero dicimus decretum et qui-
dem reformationis, decernit: « qui non aliter quam prae-
sente parocho...et duobus aut tribus testibus matrimonium
contrahere attentabunt, eos s. synodus ad sic contrahendum
omnino inhabiles reddit, et huiusmodi contractus irritos
et nullos esse decernit, prout eos praesenti decreto irritos
sacit et annullat.» Porro quae coram magistratu civili ineun-
tur nuptiae, non ineuntur praesente parocho‚· ergo non
sunt nuptiae, nec sunt contractus ob defectum habilita-
tis ad contrahendum; sed sunt stultus et impius ausus
contra ecclesiae catholicae statuta3 et qui fictis hisce nuptiis
freti cohabitant, se constituunt in statu tur-pis concubi-
natus. Ecclesia semper quidem abhorruit a nuptiis clan-
destinis, atque ut illicitas habuit, at numquam, saltem
lege generali, irritas fecit usque ad concilium tridentinum.
At modo , velit nolit potestas civilis, sunt irritae. Sola
ecclesia revocare legem potest quam tulit.

Quinimo, uti animadvertit egregius auctor , si ecclesia
decretum a se editum de irritatione coniugiorum clande-
stinorum aboleret, lex de matrimonio civili, saltem sae—
pissime, inutilis redderetur, nec vexari possent parochi
ob collatam vel denegatam benedictionem. Revocato enim
coniugio ad statum pristinum, possent contrahentes per
secretum consensum sine sacerdote et testibus suum inire
coniugium, quin gubernium id ullo modo nosceret (83).

(83) Avogadro conte della Motta, Teoricu dell’ isticuzione del matrimonio
26

