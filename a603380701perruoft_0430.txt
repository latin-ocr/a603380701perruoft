408 Lm. 1. secr. ALTERA. ne mrum. cwim.

quam ceremoniam adhibuerunt, ut constat ex ipsis ab
oratore prolatis exemplis Isaac et Rebeccae (Gen. XXIV.
3-60 ); Ruth et Booz (L. Ruth lv. 11-12. )·; Tobiae et Sarae
(Tob. VII, 15. ), quamvis non semper sacerdos, sed ma-
ior natu, aut paterfamilias benedictionem conferret (91).
At quidquid sit, etiamsi res tota, ut ex Fleuryo opponit
orator, inter parentes et domesticos transigeretur, inde
non sequeretur matrimonium spectatum fuisse ut con-
tractum civilem , sed potius ut naturalem ac domesticum.

Ideo vero imperatores romani a Constantino et deinceps
nullam tulerunt legem qua christiani adigerentur ad ritum
religiosum in celebratione nuptiarum, quia negotium istud
ecclesiae dimiserunt, quae licet iugiter voluerit, imo prae-
ceperit ut matrimonium in facie ecclesiae iniretur, ut
suo loco ostendimus, numquam tamen, lege saltem uni-
versali, irritum illud fecit si clandestino more iniretur.
Plerique fidelium coniugium suum ritu sacro celebrabant;
cum vero temporis lapsu passim ritus hic omitteretur, et
exinde non pauca orirentur mala et incommoda etiam in
societatem ipsam, tum imperatores orientales seu byzan-
tini, tum Carolus Magnus datis severissimis legibus ad
ritum religiosum celebrandum omnes coegerunt, sub poena
infamiae ‚ ac nullitatis, saltem in foro externo, quod item

significavimus. Attamen ipso fatente adversario, clandestina
coniugia adhuc inita sunt.

(91) Io. seldenus in op. Uxor Hebraea. Londini 1646. lib. 11. cap. 7. agit
dc benedictione sponsalium, et cap. 12. De benedictione in Thalamum atque
ipsis nuptiis praevia: refertque formulam utriusque benedictionis ab antiquISSImis
temporibus receptam. Componi autem possunt cum iis, quae habet Fleuryus et
post 'enm Salvador, quum sacerdotis interventum in nuptiis negant: quia, ut
scribit seldenus cap. 12. p. 180. ad exemplum nuptiarum Booz quihus adsuerunt
decem seniores «horum qui maximus natu erat, aut dignior, benedictionem praebe-
bat.» Vid. etiam Sam. Schelivechium De antiquitate, et Christophxaxtolsissium
De necessitate consecrationis nuptialis ‚ Gretserum De benedictionibus lib. 11.

c. 43. Io. Dongtheium in Analeccz‘s sacris ad Malach. 11. 14. Cf. etiam Iahn Ar·
chaeoloq. bibl. Vienn. 1814. §. 154.

