420 un. 1. secr. ALTERA.. nr mirmur. crvlu.

§- iv.

separabilitas contractus a sacramento ac distinctio Matrimonii legitimi et rati.

Longe maiori modestia , ac meliori artificio prolege dis-
seruit orator, qui huius causae in senatu relator fuit (107).
Eius disceptatio peculiarem meretur discussionem.

Sententiam ipse sectatur divisibilitatis contractus a sa-
cramento, atque ultro concedit, quod si verum esset penes
catholicos nullum haberi matrimonium validum nisi quod
in facie ecclesiae celebratur, lex matrimonii civilis esset
plane anticatholica.

Ast, verum ne est, inquit, connubium inter catho-
licos a sacramento separari non posse?

Connubium est contractus. Quomodo igitur per evectio-
nem huius contractus ad dignitatem sacramenti factum
est, ut inseparabilis evaserit a sacramento ‚ ac sublatus
fuerit a potestate civili?

Ut ostenderetur inseparabilem esse contractum a sa-
eramento⁷ necesse esset ostendere, aut ita placuisse divino
institutori , aut ita postulare rei naturam , aut talem esse
universalem ecclesiae doctrinam , sin minus dogmaticam,
disciplinarem saltem fundamentalem.

lam vero 1. Christus noluit id quod spectabat ad do-
minium civile devolvi ad ecclesiam; quin potius voluit ut
Caesari redderentur, quae sunt Caesaris. Christus noluit
annihilare seu destruere contractum , sed in nobiliorem
tantum ordinem retulit. Remanet igitur contractus; rema-
net ergo utpote talis, auctoritati civili obnoxius, ut quivis
alius contractus.

2. Rei natura, id est evectio contractus ad sacramen-
tum haud immutat ordinem iurisdictionis. Coniunctio enim

(107) Hic ruitnynastes De Margherita. Is non ita pridem pie obiit, et prius quae-
cumque pro lege dixerat, retractavit. Vid. Civilta Cattolica 1. sabbato Nor. 1856.

